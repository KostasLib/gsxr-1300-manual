# Έλεγχοι, εξοπλισμός και ρύθμιση

[Εικόνα 1]

## Κλειδί

Συμπεριλαμβάνονται δύο κλειδιά με την μηχανή. Κρατήστε το δεύτερο σε ασφαλές μέρος. Στο ταμπελάκι του κλειδιού ένας κωδικός που μπορείτε να χρησιμοποιήσετε όταν χρειαστείτε αντικλείδια.

> **ΚΙΝΔΥΝΟΣ**  
> Μην χρησιμοποιείτε αλυσίδα ή μπρελόκ στο κλειδί γιατί υπάρχει κίνδυνος να πιαστεί στο τιμόνι.

## Μίζα

Η μίζα έχει 4 θέσεις:

1. **Θέση "OFF"**  
   Η μηχανή και τα ηλεκτρικά είναι σβηστά. Μπορείτε να αφαιρέσετε το κλειδί.

2. **Θέση "ON"**  
   Μπορείτε να βάλετε μπροστά τη μηχανή. Τα μπροστά και πίσω φώτα είναι ανοιχτά. Το κλειδί δεν μπορεί να αφαιρεθεί από αυτή τη θέση.  
   _Σημείωση: Βάλτε μπροστά τη μηχανή αμέσως μόλις γυρίσετε το κλειδί στη θέση ΟΝ, καθώς η μπαταρία καταναλώνεται από τα φώτα._

3. **Θέση "LOCK - ΚΛΕΙΔΩΜΑΤΟΣ"**  
   Η μηχανή και τα ηλεκτρικά της είναι σβηστά. Το κλειδί μπορεί να αφαιρεθεί και το τιμόνι να κλειδωθεί. Στρίψτε το τιμόνι στα αριστερά, πιέστε το κλειδί και γυρίστε το στη θέση κλειδώματος.

4. **Θέση PARKING**  
   Το πίσω φως θα ανάψει για να έχετε ορατήτοτα κατά το παρκάρισμα το βράδυ. Το κλειδί μπορεί να αφαιρεθεί και το τιμόνι θα κλειδώσει.

> **ΚΙΝΔΥΝΟΣ!**  
> Είναι επικύνδινο να γυρίσετε το κλειδί στη θέση PARKING ή στη θέση ΚΛΕΙΔΩΜΑΤΟΣ - LOCK όσο η μηχανή κινείται. Το τιμόνι θα κλειδώσει και υπάρχει κίνδυνος πτώσης.

> Σταματήστε τη μηχανή και κατεβάστε το stand προτού κλειδώσετε το τιμόνι. Μην μετακινείτε τη μηχανή όσο το τιμόνι είναι κλειδωμένο.

[ΕΙΚΟΝΑ 3-6, ΕΙΚΟΝΑ 3-7]  
Το σημείο που μπαίνει το κλειδί μπορεί να καλυφθεί από το καπάκι. Κατά την τοποθέτηση, ευθυγραμμίστε το καπάκι με το σημείο που μπαίνει το κλειδί.

## Πίνακας Οργάνων - Κοντέρ

[ΕΙΚΟΝΑ 3-7]  
Όταν γυρνάτε το κλειδί στη θέση ΟΝ, συμβαίνουν οι εξής λειτουργίες:

- Οι παρακάτω λυχνίες ανάβουν για 3 δευτερόλεπτα:
  - Λυχνία καυσίμων (3)
  - Ένδειξη πίεσης λαδιών (7)
  - Θερμοκρασία ψυγείου (12)
  - Στροφές κινητήρα (13)
  - Σύστημα ψεκασμού καυσίμων (14)
- Οι δείκτες πάνε στο τέρμα και επιστρέφουν στην αρχική θέση.
- Η οθόνη LCD θα αναβοσβήσει.

Αν οι δείκτες δεν βρίσκονται στη θέση 0, ακολουθήστε τα παρακάτω βήματα για να τους επαναφέρετε.

1. Πιέστε και κρατήστε το κουμπί ADJ (18) και βάλτε μπροστά τη μίζα.
2. Κρατήστε το κουμπί ADJ (18) πατημένο για 3 - 5 δευτερόλεπτα.
3. Αφήστε το κουμπί ADJ (18). Έπειτα, ξαναπατήστε γρήγορα το κουμπί ADJ (18) δύο φορές.

> _Σημείωση: Η διαδικασία επαναφοράς των δεικτών πρέπει να γίνει μέσα σε 10 δευτερόλεπτα._

### Όργανα του Πίνακα

Στην εικόνα [ΕΙΚΟΝΑ 3-8] εμφανίζονται τα παρακάτω όργανα:

#### 1. Ένδειξη Βενζίνης

Δείχνει την ποσότητα της βενζίνεις που περιέχει το ντεπόζιτο.
Η ένδειξη "E" - empty δείχνει ότι το ντεπόζιτο είναι άδειο ή σχεδόν άδειο.
Η ένδειξη "F" - full δείχνει ότι το ντεπόζιτο είναι γεμάτο.

#### 2. Φλας

Όταν ανάβετε φλας για δεξιά ή αριστερά, η ενδεικτική λυχνία ανάβει επίσης.

> _Σημείωση: Όταν κάποιο φλας δεν ανάβει σωστά λόγω βλάβης, τότε η ενδεικτική λυχνία αναβοσβήνει γρήγορα για να ενημερώσει τον οδηγό για τη βλάβη._

#### 3. Δείκτης Στροφών

Το ταχύμετρο δείχνει τις στροφές του κινηρήρα - στροφές ανά λεπτό (r/min).

#### 4. Δείκτης Θέσης Κιβωτίου Ταχυτήτων

Δείχνει την ταχύτητα που έχετε αυτή τη στιγμή. Όταν έχετε νεκρά, ο δείκτης αναγράφει "0".

#### 5. Ένδειξη Καυσίμων

Η λυχνία ένδειξης καυσίμων ανάβει για 3 δευτερόλεπτα όταν γυρνάτε το κλειδί στη θέση ΟΝ, και μετά σβήνει αν υπάρχει αρκετή βενζίνη στο ντεπόζιτο. Η λυχνία ανάβει αν η βενζίνει πέσει κάτω από τα 5 λίτρα.

> _Σημείωση: Όταν η λυχνία ανάψει, θα πρέπει άμεσα να βάλετε βενζίνη._

#### 6. Ένδειξη Νεκράς

Όταν βάζετε νεκρά, ανάβει η πράσινη λυχνία. Η λυχνία θα σβήσει όταν βάλετε ταχύτητα.

#### 7. Λυχνία Πίεσης Λαδιών

Η λυχνία αυτή θα ανάψει όταν η πίεση στα λάδια της μηχανής είναι κάτω από το φυσιολογικό.  
Η λυχνία αυτή θα ανάψει και όταν έχετε γυρίσει το κλειδί αλλά η μηχανή δεν είναι αναμμένη. Όταν βάλετε μπροστά τη μηχανή, η λυχνία θα πρέπει φυσιολογικά να σβήσει.

> **ΠΡΟΣΟΧΗ!**  
> Μην οδηγείτε τη μηχανή όσο η λυχνία αυτή είναι αναμμένη, γιατί μπορεί να προκληθεί βλάβη.  
> Όταν η λυχνία ανάψει, σβήστε αμέσως τη μηχανή και βεβαιωθείτε ότι έχει αρκετή ποσότητα λαδιού. Αν η λυχνία παραμείνει αναμμένη, απευθυνθείτε στην αντιπροσωπεία της suzuki.

#### 8. Ρολόι

Το ρολόι δείχνει την ώρα σε 12ωρο σύστημα. Για να ρυθμίσετε το ρολόι ακολουθήστε τα εξής βήματα:

1. Πιέστε ταυτόχρονα το κουμπί SEL (16) και το κουμπί ADJ(18) για 2 δευτερόλεπτα, μέχρι να αρχίσει να αναβοσβήνει η ένδειξη ώρας.
2. Ρυθμίστε την ώρα πατώντας το κουμπί ADJ (18).

   > _Σημείωση:_ Όταν πιέζετε το κουμπί ADJ (18) παρατεταμένα, η ένδειξη ώρας προχωράει συνεχώς.

3. Πιέστε το κουμπί SEL (16) για να μεταβείτε στη ρύθμιση των λεπτών.
4. Ρυθμίστε τα λεπτά πατώντας το κουμπί ADJ (18).
5. Πιέστε το κουμπί SEL (16) για να αποθηκεύσετε τη ρύθμιση.

#### 9. Δείκτης Προγραμμάτων Οδήγησης

Αυτή η ένδειξη δείχνει το πρόγραμμα οδήγησης που έχετε ενεργοποιήσει (Α, Β ή Γ). Διαβάστε περισσότερα στην κατηγορία [ΔΕΞΙ ΧΕΡΟΥΛΙ](ADD-LINK) στη σελίδα 3 - 16.

#### 10. Ταχύμετρο

Το ταχύμετρο δείχνει την ταχύτητά σας σε χλμ/ώρα.

#### 11. Δείκτης Θερμοκρασίας Ψυγείου

Η λυχνία αυτή ανάβει όταν η θερμοκρασία του ψυγείου είναι υψηλή.

> **ΠΡΟΣΟΧΗ!**  
> Μην οδηγείτε όσο η λυχνία θερμοκρασίας είναι αναμμένη γιατί μπορεί να προκληθεί σοβαρή βλάβη στη μηχανή. Αν η λυχνία ανάψει, σταματήστε και αφήστε τη μηχανή να κρυώσει.  
> Μην βάλετε μπροστά τη μηχανή μέχρι να σβήσει η λυχνία.

> _ΣΗΜΕΙΩΣΗ:_ Όταν το κλειδί είναι γυρισμένο στη θέση ΟΝ και ο διακόπτης του kill switch (κόκκινος διακόπτης) είναι κλειστός, τότε ο δείκτης θερμοκρασίας θα δείχνει στο "H".

#### 13. 15. Δείκτης Στροφών Κινητήρα

Η λυχνία (13) θα ανάψει ή θα αναβοσβήσει σε προκαθορισμένες στροφές του κινητήρα.

Μπορείτε να ρυθμίσετε το πρόγραμμα φωτισμού, τη φωτεινότητα και τις προκαθορισμένες στροφές για την ένδειξη της λυχνίας. Για να ρυθμίσετε το πρόγραμμα, πίεστε και κρατήστε το κουμπί SEL (16) και ταυτόχρονα ανοίξτε τον διακόπτη εκκίνησης. Κρατήστε το κουμπί πατημένο για τουλάχιστον 2 δευτερόλεπτα για να αλλάξετε το πρόγραμμα.

> _ΣΗΜΕΙΩΣΗ:_ Το πρόγραμμα που θα επιλέξετε μένει αποθηκευμένο και όταν σβήνετε τη μηχανή. Ωστόσο, το πρόγραμμα χάνεται αν τελειώσει η μπαταρία.

##### Επιλογή Προγράμματος

Πιέστε το κουμπί ADJ (18) για να αλλάξετε το πρόγραμμα φωτισμού της λυχνίας ένδειξης. Το πρόγραμμα αλλάζει με συγκεκριμένη σειρά:  
**_ΣΤΑΘΕΡΑ ΑΝΑΜΜΕΝΟ_** -> **_ΑΝΑΒΟΣΒΗΝΕΙ_** -> **_ΣΒΗΣΤΟ_** -> **_ΣΤΑΘΕΡΑ ΑΝΑΜΜΕΝΟ_**.  
Η λυχνία ένδειξης στροφών κινητήρα (13) ανταποκρίνεται ανάλογα στην επιλογή που κάνατε.  
Το σύμβολο ένδειξης στροφών (15) ανάβει όταν έχετε επιλέξει είτε **_ΣΤΑΘΕΡΑ ΑΝΑΜΜΕΝΟ_** ή **_ΑΝΑΒΟΣΒΗΝΕΙ_**.  
Βγαίνετε από την επιλογή προγράμματος όταν είστε στην επιλογή **_ΣΒΗΣΤΟ_** και πιέσετε το κουμπί SEL (16). Βγαίνετε επίσης όταν αναπτύξετε ταχύτητα μεγαλύτερη από 10 χλμ/ώρα.

#### Επιλογή Φωτεινότητας

Πίεσετε το κουμπί SEL (16) για να μεταβείτε στην επιλογή φωτεινότητας και να ανάψει η λυχνία φωτεινότητας στην περιοχή _οδόμετρο/υπολογιστής ταξιδιού (17)_. Έπειτα, πατήστε το κουμπί ADJ (18) για να ρυθμίσετε τη φωτεινότητα. Η φωτεινότητα ρυθμίζεται σε 5 επίπεδα, από 1 (ελάχιστο) ως 5 (μέγιστο).

#### Επιλογή Προκαθορισμένων Στροφών Κινητήρα

Εφόσον πατήσετε το κουμπί SEL (16) για να μεταβείτε στη ρύθμιση φωτεινότητας, ξαναπατήστε το για να μεταβείτε στην επιλογή προκαθορισμένων στροφών. Έπειτα, πατήστε το κουμπί ADJ (18) για να επιλέξετε επίπεδο στροφών. Πατώντας το κουμπί ADJ (18) εναλάσσετε τα επίπεδα στροφών, που είναι χωρισμένα σε βήματα ανά 500 ή 250 στροφές το λεπτό, ως εξής:

##### Ανά 500 στροφές το λεπτό:

- 4000 στροφές/λεπτό
- 4500 στροφές/λεπτό
- 5000 στροφές/λεπτό
- 5500 στροφές/λεπτό
- 6000 στροφές/λεπτό
- 6500 στροφές/λεπτό
- 7000 στροφές/λεπτό
- 7500 στροφές/λεπτό
- 8000 στροφές/λεπτό

##### Ανά 250 στροφές το λεπτό:

- 8250 στροφές/λεπτό
- 8500 στροφές/λεπτό
- 8750 στροφές/λεπτό
- 9000 στροφές/λεπτό
- 9250 στροφές/λεπτό
- 9500 στροφές/λεπτό
- 9750 στροφές/λεπτό
- 10.000 στροφές/λεπτό
- 10.250 στροφές/λεπτό
- 10.500 στροφές/λεπτό
- 10.750 στροφές/λεπτό
- 11.000 στροφές/λεπτό
- 11.250 στροφές/λεπτό
- 11.500 στροφές/λεπτό

Πιέστε το κουμπί SEL (16) για να επιλέξετε επίπεδο. Η επιλογή σας μένει αποθηκευμένη και μόλις σβήσετε τη μηχανή.

#### 17. Οδόμετρο / Υπολογιστής Ταξιδιού / Ένδειξη Σφάλματος στο Σύστημα Ψεκασμού

Όταν το κλειδί βρίσκεται στο θέση "ΟΝ", ο δείκτης αυτός εμφανίζει το Οδόμετρο και τον Υπολογιστή Ταξιδιού.

Στην εικόνα [3-11] φαίνονται οι τρεις διαφορετικές ενδείξεις: **Οδόμετρο**, **Υπολογιστής Ταξιδιού 1**, **Υπολογιστής Ταξιδιού 2**.

Πιέστε το πλήκτρο SEL (16) για να περιηγηθείτε στις διαφορετικές ενδείξεις. Η ένδειξη που θα επιλέξετε μένει αποθηκευμένη και όταν σβήσετε τη μηχανή.

##### Οδόμετρο

Το Oδόμετρο καταγράφει τα συνολικά χιλιόμετρα που έχει διανύσει η μηχανή.

##### Υπολογιστής Ταξιδιού

Ο Yπολογιστής Tαξιδιού είναι ένα οδόμετρο που μπορεί ανά πάσα στιγμή να μηδενιστεί.

Το σύστημα της μηχανής περιλαμβάνει 2 Yπολογιστές Tαξιδιού που μπορούν να χρησιμοποιηθούν για να καταγράψουν 2 διαφορετικές αποστάσεις. Για παράδειγμα, μπορείτε να χρησιμοποιήσετε τον πρώτο Yπολογιστή για να καταγράψετε την απόσταση ενός ταξιδιού, και τον δεύτερο για να μετρήσετε την απόσταση που διανύσατε μεταξύ δύο στάσεων για καύσιμα.

###### Μηδενισμός Του Μετρητή

Για να μηδενίσετε τον μετρητή, πιέστε το πλήκτρο SEL (16) μέχρι να εμφανιστεί στην οθόνη ο Υπολογιστής Ταξιδιού που θέλετε να μηδενίσετε, και κρατήστε πατημένο το κουμπί ADJ (18) για 2 δευτερόλεπτα.

> **ΠΡΟΣΟΧΗ!**  
> Μην διαχειρίζεστε το Οδόμετρο / Υπολογιστή Ταξιδιού όσο οδηγείτε. Έχετε πάντα και τα δύο χέρια στα χερούλια κατά την οδήγηση.

##### Ένδειξη Σφάλματος στο Σύστημα Ψεκασμού

Αν παρουσιαστεί σφάλμα στο σύστημα ψεκασμού της βενζίνης, θα ανάψει η κόκκινη λυχνία του δείκτη 14, και θα εμφανιστεί η ένδειξη "**FI**" στην οθόνη του Οδόμετρου. Το σύστημα θα σας ενημερώσει για τη βλάβη με δύο τρόπους:

1. Η κόκκινη λυχνία (14) μένει σταθερά αναμμένη και η οθόνη του Οδόμετρου εναλλάσσει μεταξύ της ένδειξης "**FI**" και της πληροφορίας του Οδόμετρου / Υπολογιστή Ταξιδιού. Η μηχανή μπορεί να συνεχίσει να λειτουργεί.
2. Η κόκκινη λυχνία (14) αναβοσβήνει συνεχώς και η οθόνη του Οδόμετρου δείχνει μόνο την ένδειξη "**FI**". Η μηχανή θα σταματήσει να λειτουργεί.

> **ΠΡΟΣΟΧΗ!**  
> Μην εξακολουθήσετε να οδηγείτε τη μηχανή αν εμφανιστεί η ένδειξη βλάβης στο σύστημα ψεκασμού. Υπάρχει κίνδυνος ζημιάς του κινητήρα.  
> Αν εμφανιστεί η ένδειξη "**FI**", απευθυνθείτε σε μία αντιπροσωπεία της Suzuki το συντομότερο δυνατό.

> _ΣΗΜΕΙΩΣΗ:_
>
> 1. Αν εμφανιστεί η ένδειξη βλάβης με τον πρώτο τρόπο όσο η μηχανή είναι σε λειτουργία, κρατήστε τη μηχανή αναμμένη και μεταφέρετέ την σε μία αντιπροσωπεία της Suzuki. Αν η μηχανή σβήσει, προσπαθήστε να την ξαναβάλετε μπροστά, αφού γυρίσετε το κλειδί στη θέση OFF και μετά στη θέση ON.
> 2. Αν εμφανιστεί βλάβη με τον δεύτερο τρόπο, η μηχανή δεν μπορεί να πάρει μπροστα.

Αν η οθόνη του Οδόμετρου εμφανίσει την ένδειξη "**CHEC**", ελέγξτε τα εξής:

- Βεβαιωθείτε ότι ο διακόπτης _διακοπής λειτουργίας_ του κινητήρα βρίσκεται στη θέση :leftwards_arrow_with_hook: .

- Βεβαιωθείτε ότι έχετε βάλει νεκρά ή ότι το stand είναι πλήρως ανεβασμένο.

Αν η ένδειξη "**CHEC**" συνεχίσει να εμφανίζεται στην οθόνη, ελέγξτε την ασφάλεια της μίζας και τη σύνδεση των καλωδίων.

#### 19. Λυχνία Ένδειξης Προβολέα

Η μπλε λυχνία ένδειξης ανάβει όποτε ο προβολέας είναι αναμμένος.
